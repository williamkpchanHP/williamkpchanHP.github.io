<base target="_blank"><html><head><title>增廣賢文</title>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1" />
<link rel="stylesheet" href="https://williamkpchan.github.io/maincss.css">
<script src="https://ajax.googleapis.com/ajax/libs/jquery/1.5/jquery.js"></script>
<script src="https://williamkpchan.github.io/lazyload.min.js"></script>
<script type='text/javascript' src='https://williamkpchan.github.io/mainscript.js'></script>
<script src="https://williamkpchan.github.io/commonfunctions.js"></script>
<script src="https://d3js.org/d3.v4.min.js"></script>

<script>
  var showTopicNumber = false;
  var topicEnd = "<br>";
  var bookid = "增廣賢文"
  var markerName = "h2"
$(document).ready(function(){
   $('h1, h2, h3, h4, h4, h6, .exp, b').click(function(){
   parent.history.back();
   return false;
   });
});

</script>
<style>
body{width:80%;margin-left: 10%; font-size:22px;}
h1, h2 {color: gold;}
strong {color: orange;}
pre{width:100%;}
#toc{color:cyan; font-size:20px;}
img {max-width:90%; display: inline-block; margin-top: 2%;margin-bottom: 1%; border-radius:3px; background-color:#044;}
.stop-scrolling { height: 100%; overflow: hidden; }
iframe {width:100%; height:100%;}
</style></head><body onkeypress="chkKey()"><center>
<h1>增廣賢文</h1>
</center>

<pre>
昔時賢文，誨汝諄諄。
集韻增廣，多見多聞。
觀今宜鑑古，無古不成今。
【解釋】用以前聖賢們的言論，來諄諄教誨你。廣泛搜集押韻的文字彙編成「增廣」，使你見多識廣。應該借鑑古人的經驗教訓，來指導今天的行為，因為今天是古代的延續。

知己知彼，將心比心。
【解釋】知道自己怎麼想的，也應該知道別人是怎樣想的，所以要用自己的心，體諒別人的心，設身處地為別人著想。

酒逢知己飲，詩向會人吟。
相識滿天下，知心能幾人。
【解釋】酒要和了解自己的人一起喝，詩要與懂得它的人一起吟。認識的人可以很多，但真正了解，並達到知心的卻沒有幾個。

相逢好似初相識，到老終無怨恨心。
【解釋】人和人之間的相逢應該總是如同初次見面似的，這樣即使到老也不會產生怨恨之心。

近水知魚性，近山識鳥音。
【解釋】住在水邊能掌握不同魚兒的習性，住在山旁則能識別各種鳥兒的聲音。

易漲易退山溪水，易反易覆小人心。
【解釋】容易漲也容易退的是山間的溪水，反覆無常的是小人的心態。

運去金成鐵，時來鐵似金。
【解釋】運氣差時金子可以變成鐵，時來運轉的時候鐵也會變成金子。

讀書須用意，一字值千金。
【解釋】讀書須用心，能下苦工夫，才會文辭精妙，一字千金。

逢人且說三分話，未可全拋一片心。
有意栽花花不發，無心插柳柳成陰。
畫龍畫虎難畫骨，知人知面不知心。
【解釋】與人說話只能說三分，不能把內心的想法全部吐露給別人。有意栽花花不一定開放，無意去插柳柳樹卻可能長得茂盛。龍和虎的形態好畫，卻難以畫出它們的骨骼。了解人的表面很容易，但了解人的內心卻十分困難。

錢財如糞土，仁義值千金。
【解釋】要把錢財看做糞土一般低賤和微不足道，而仁義道德才價值千金。

流水下灘非有意，白雲出岫本無心。
【解釋】流水從灘頭瀉下來並非有意而為，白雲從山峰間飄出來也是出於自然罷了。

路遙知馬力，事久見人心。
【解釋】路途遙遠才能知道馬的力氣的大小，事情經歷多了才會明了一個人心地的好壞。

馬行無力皆因瘦，人不風流只為貧。
【解釋】馬行走無力是由於它身體瘦弱，人不風流瀟灑只是因為他的窮困所致。

饒人不是痴漢，痴漢不會饒人。
【解釋】能寬恕他人的不是傻瓜，傻瓜則從來不會寬恕他人。

是親不是親，非親卻是親。
美不美，鄉中水；親不親，故鄉人。
相逢不飲空歸去，洞口桃花也笑人。
【解釋】有些人名義上是親戚卻不像親戚，有些人雖然不是親戚卻比親戚還親近。不論甜美與否，家鄉的水都好喝；不論是不是親戚，故鄉的人都最親近。朋友相聚不飲酒，連洞口的桃花也會嘲笑你不懂得人情。

為人莫做虧心事，半夜敲門心不驚。
【解釋】做人不做對不起良心的事，半夜有人敲門心裡也不會驚慌。

當時若不登高望，誰知東流海樣深。
兩心一般心，有錢堪買金。
一人一般心，有錢難買針。
【解釋】若不登高望遠，如何能夠知道東流的河水最終匯聚成為深邃的大海。兩個人一條心，能夠得到購買黃金的錢。每個人都留著一個心眼，連買根針的錢也賺不到。

鶯花猶怕春光老，豈可教人枉度春。
紅粉佳人休使老，風流浪子莫教貧。
【解釋】連鶯兒和鮮花都害怕春天逝去，怎麼可以讓人虛度年華呢?紅粉佳人們千萬不能過於放縱，風流瀟灑的才子千萬不能變得貧窮。女人要做紅粉佳人就趁年輕，否則人老珠黃了便吃不來這碗飯了。那是靠青春做本錢的；男人想要風流浪蕩，窮人家的孩子就別去學了，那是要靠錢財來支撐的。

黃金無假，阿魏無真。
【解釋】黃金貴重很難造假，阿魏這種藥材卻幾乎沒有真貨。


客來主不顧，應恐是癡人。
貧居鬧市無人問，富在深山有遠親。
誰人背後無人說，哪個人前不說人。
有錢道真語，無錢語不真。
不信但看筵中酒，杯杯先勸有錢人。
鬧裏有錢，靜處安身。
來如風雨，去似微塵。
長江後浪推前浪，世上新人趕舊人。
近水樓臺先得月，向陽花木早逢春。
古人不見今時月，今月曾經照古人。
先到為君，後到為臣。
莫道君行早，更有早行人。
莫信直中直，須防仁不仁。
山中有直樹，世上無直人。
自恨枝無葉，莫怨太陽偏。
大家都是命，半點不由人。
一年之計在於春，一日之計在於寅。一家之計在於和，一生之計在於勤。
責人之心責己，恕己之心恕人。
守口如瓶，防意如城。
寧可人負我，切莫我負人。
再三須慎意，第一莫欺心。
虎生猶可近，人熟不堪親。
來說是非者，便是是非人。
遠水難救近火，遠親不如近鄰。
有茶有酒多兄弟，急難何曾見一人。
人情似紙張張薄，世事如棋局局新。
山中也有千年樹，世上難逢百歲人。
力微休負重，言輕莫勸人。
無錢休入眾，遭難莫尋親。
平生莫作皺眉事，世上應無切齒人。
士者國之寶，儒為席上珍。
若要斷酒法，醒眼看醉人。
求人須求英雄漢，濟人須濟急時無。
渴時一滴如甘露，醉後添杯不如無。
久住令人賤，頻來親也疏。
酒中不語真君子，財上分明大丈夫。
出家如初，成佛有餘。
積金千兩，不如明解經書。
養子不教如養驢，養女不教如養豬。
有田不耕倉廩虛，有書不讀子孫愚。
倉廩虛兮歲月乏，子孫愚兮禮義疏。
同君一席話，勝讀十年書。
人不通今古，馬牛如襟裾。
茫茫四海人無數，哪個男兒是丈夫。
白酒釀成緣好客，黃金散盡為收書。
救人一命，勝造七級浮屠。
城門失火，殃及池魚。
庭前生瑞草，好事不如無。
欲求生富貴，須下死工夫。
百年成之不足，一旦敗之有餘。
人心似鐵，官法如爐。
善化不足，惡化有餘。
水太清則無魚，人太急則無智。
善有善報，惡有惡報。
不是不報，日子不到。
人而無信，不知其可也。
一人道好，千人傳實。
凡事要好，須問三老。
若爭小可，便失大道。
年年防饑，夜夜防盜。
學者如禾如稻，不學者如蒿如草。
遇飲酒時須飲酒，得高歌處且高歌。
因風吹火，用力不多。
不因漁父引，怎得見波濤。
無求到處人情好，不飲從他酒價高。
知事少時煩惱少，識人多處是非多。
入山不怕傷人虎，只怕人情兩面刀。
強中更有強中手，惡人須用惡人磨。
會使不在家豪富，風流不用著衣多。
光陰似箭，日月如梭。
天時不如地利，地利不如人和。
黃金未為貴，安樂值錢多。
世上萬般皆下品，思量唯有讀書高。
世間好語書說盡，天下名山僧占多。
為善最樂，為惡難逃。
羊有跪乳之恩，鴉有反哺之義。
你急他未急，人閒心不閑。
隱惡揚善，執其兩端。
妻賢夫禍少，子孝父心寬。
既墜釜甑，反顧無益。
翻覆之水，收之實難。
人生知足何時足，人老偷閒且是閑。
但有綠楊堪系馬，處處有路透長安。
見者易，學者難。
莫將容易得，便作等閒看。
用心計較般般錯，退步思量事事難。
道路各別，養家一般。
從儉入奢易，從奢入儉難。
知音說與知音聽，不是知音莫與彈。
點石化為金，人心猶未足。
他人觀花，不涉你目。他人碌碌，不涉你足。
誰人不愛子孫賢，誰人不愛千鐘粟。
莫把真心空計較，兒孫自有兒孫福。
與人不和，勸人養鵝。與人不睦，勸人架屋。
但行好事，莫問前程。
河狹水急，人急計生。
明知山有虎，莫向虎山行。
路不行不到，事不為不成。
人不勸不善，鐘不打不鳴。
無錢方斷酒，臨老始看經。
點塔七層，不如暗處一燈。
萬事勸人休瞞昧，舉頭三尺有神明。
但存方寸土，留與子孫耕。
滅卻心頭火，剔起佛前燈。
惺惺常不足，懵懵作公卿。
眾星朗朗，不如孤月獨明。
兄弟相害，不如友生。
合理可作，小利莫爭。
牡丹花好空入目，棗花雖小結實成。
欺老莫欺小，欺人心不明。
隨分耕鋤收地利，他時飽滿謝蒼天。
得忍且忍，得耐且耐。不忍不耐，小事成大。
相論逞英雄，家計漸漸退。
賢婦令夫貴，惡婦令夫敗。
一人有慶，兆民感賴。
人老心未老，人窮志莫窮。
人無千日好，花無百日紅。
殺人可恕，情理難容。
乍富不知新受用，乍貧難改舊家風。
座上客常滿，樽中酒不空。
屋漏更遭連夜雨，行船又遇打頭風。
筍因落籜方成竹，魚為奔波始化龍。
記得少年騎竹馬，看看又是白頭翁。
禮義生於富足，盜賊出於貧窮。
天上眾星皆拱北，世間無水不朝東。
君子安平，達人知命。
忠言逆耳利於行，良藥苦口利於病。
順天者存，逆天者亡。
人為財死，鳥為食亡。
夫妻相合好，琴瑟與笙簧。
有兒貧不久，無子富不長。
善必壽老，惡必早亡。
爽口食多偏作藥，快心事過恐生殃。
富貴定要安本分，貧窮不必枉思量。
畫水無風空作浪，繡花雖好不聞香。
貪他一斗米，失卻半年糧。爭他一腳豚，反失一肘羊。
龍歸晚洞雲猶濕，麝過春山草木香。
平生只會量人短，何不回頭把自量。
見善如不及，見惡如探湯。
人貧志短，馬瘦毛長。
自家心裏急，他人未知忙。
貧無達士將金贈，病有高人說藥方。
觸來莫與說，事過心清涼。
秋至滿山多秀色，春來無處不花香。
凡人不可貌相，海水不可鬥量。
清清之水，為土所防。濟濟之士，為酒所傷。
蒿草之下，或有蘭香。茅茨之屋，或有侯王。
無限朱門生餓殍，幾多白屋出公卿。
醉後乾坤大，壺中日月長。
萬事皆已定，浮生空白快。
千里送毫毛，禮輕仁義重。
一人傳虛，百人傳實。
世事明如鏡，前程暗似漆。
光陰黃金難買，一世如駒過隙。
良田萬傾，日食一升。
大廈千間，夜眠八尺。
千經萬典，孝義為先。
一字入公門，九牛拖不出。
衙門八字開，有理無錢莫進來。
富從升合起，貧因不算來。
家中無才子，官從何處來。
萬事不由人計較，一生都是命安排。
急行慢行，前程只有多少路。
人間私語，天聞若雷。暗室虧心，神目如電。
一毫之惡，勸人莫作。一毫之善，與人方便。
欺人是禍，饒人是福。
天眼恢恢，報應甚速。
聖賢言語，神欽鬼伏。
人各有心，心各有見。
口說不如身逢，耳聞不如目見。
養軍千日，用在一朝。
國清才子貴，家富小兒驕。
利刀割體痕易合，惡語傷人恨不消。
公道世間唯白髮，貴人頭上不曾饒。
有錢堪出眾，無衣懶出門。
為官須作相，及第必爭先。
苗從地發，樹向枝分。
父子和而家不退，兄弟和而家不分。
官有正條，民有和約。
閒時不燒香，急時抱佛腳。
幸生太平無事日，恐逢年老不多時。
國亂思良將，家貧思賢妻。
池塘積水須防旱，田地勤耕足養家。
根深不怕風搖動，樹正無愁月影斜。
奉勸君子，各宜守己。只此呈示，萬無一失。
<script src='https://williamkpchan.github.io/LibDocs/readbook.js'></script>
</pre></body></html>
